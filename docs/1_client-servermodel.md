## Welke diensten kunnen in een computernetwerk worden aangeboden?
Sleutelboek p 8

##	Het client-servermodel 

Het client-servermodel is een model voor de samenwerking tussen twee of meer programma's, die zich op verschillende computers kunnen bevinden. Kenmerkend in het model is:
* de server is permanent beschikbaar (‘altijd aan’) en is reactief
* een client is bij gelegenheid actief en neemt het initiatief tot communicatie met de server
Een aantal voorbeelden van het client-servermodel zijn e-mail, het www, NFS, FTP, Telnet, SSH, online-FPS, betalingsverkeer,…
Een alternatief netwerkmodel is een peer-to-peerarchitectuur. Omdat dit veel complexer is, en ook niet zo vaak voorkomt, bespreken we dit niet in deze cursus.

### Server

Een server is een computer of een programma dat diensten verleent aan clients. In de eerste betekenis wordt met server de fysieke computer aangeduid waarop een programma draait dat deze diensten verleent.

Een server is dus een computer waarop een programma draait die een dienst levert aan clients. Een computer kan meerdere diensten combineren: zo kan je op één computer (server in de hardwarebetekenis van het woord) meerdere diensten (server in de softwarebetekenis van het woord) leveren.

Een server is normaal altijd aan: deze dienst mag nooit onderbroken worden.

#### Gangbare servertypen
 
* Bestandsserver
*	Applicatieserver
*	Webserver
*	Mailserver
*	Databaseserver
*	Time-server
*	Printerserver
*	FTP-server
*	DHCP-server
*	DNS-server
*	Proxyserver
*	IRC-server
*	Gameserver
*	Virtual private server
*	Telnet-server
*	Opensource-server
*	Media streaming server
 
#### Besturingssystemen
Servers zijn nogal technisch, en worden beheerd door specialisten. De meest gebruikte besturingssystemen zijn Windows server, Linux (open source) en Unix.

### Client (applicatie)

Een client is een applicatie of een computersysteem met toegang tot een ander systeem, de server, via een netwerk. Men spreekt hierbij van een client-servermodel. 
De client neemt initiatief tot communicatie met de server met als doel bijvoorbeeld het opvragen van gegevens, het overdragen van gegevens of het uitvoeren van een actie op de server. Het begrip wordt zowel gebruikt voor een programma dat communiceert met een serverprogramma, als voor een volledige machine die van de diensten van een server gebruikmaakt.
Doorgaans bestaat een clientprogramma onder andere uit een gebruikersinterface, zoals een grafische gebruikersinterface (GUI), en is het voor de eindgebruiker totaal transparant, welk deel van het werk door de client wordt verricht, en welk deel door de server. Voorbeelden van clients zijn e-mailclients en webbrowsers, maar ook een game (op computer of op spelconsole) kan een cliënt zijn van een server, indien er bvb multiplayer gespeeld wordt.
De Client applicatie is vaak het front-end development onderdeel van een applicatie. De front-end ontwikkeling is het programmeren van de “voorkant” van de applicatie. De voorkant is datgene wat zichtbaar is voor de bezoeker van bijvoorbeeld een website: de afbeeldingen, de layout, het lettertypen, kortom het dashboard van de gebruiker.



